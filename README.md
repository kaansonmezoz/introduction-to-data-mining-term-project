YTÜ
Bilgisayar Müh. Bölümü 2019-2020 Güz yy
0114800 -Veri Madenciliğine Giriş

Proje Çalışması


Ders kapsamında her öğrenciye ayrı ayrı çalışabileceği bir veriseti verilmiştir. Proje kapsamında aşağıda tanımlı işlemlerin gerçekleştirilmesi beklenmektedir. Verisetleri ile ilgili bilgiyi  http://archive.ics.uci.edu/ml/ adresinde bulabilirsiniz.

1-WEKA ile çalışma:

	a-Veri Analizi: Veri setinin içeriği, kullanılan özelliklerin anlamı, sınıf sayısı ve isimleri, her sınıfa düşen örnek sayısı gibi bilgilerin çıkarılması gerekir. Veriseti içindeki özelliklerin sınıflamada ki ayırt ediciliklerine göre sıralanması ve eksik veri varsa giderilmesi yöntemlerinin araştırılması beklenmektedir. Ayrıca Aykırı Değer analizinin de yapılması gerekmektedir.
	b-Sınıflama: Weka içinde yer alan sınıflama yöntemlerinden en başarılı olanların araştırılması ve 3 tanesinin seçilerek detaylı incelenmesi, sınıflama başarımlarının ve sınıf karışıklık matrislerinin karşılaştırılması gerekmektedir.
	c-Kümeleme: Weka içinde yer alan kümeleme yöntemlerinden en başarılı olanların araştırılması ve 3 tanesinin seçilerek detaylı incelenmesi beklenmektedir. Kümeleme sonunda değerlendirme aşamasında örneklerin sınıf etiketlerinin kullanılarak çıkan kümelerin etiketlenmesi ve kümeleme başarılarının karşılaştırılması gerekmektedir.


2-Kodlama:

Çalışma kapsamında bir sınıflama ve bir kümeleme yönteminin öğrenci tarafından kodlanması ve Weka ile karşılaştırılması yapılacaktır. Kodlamada MatLab veya C kullanabilirsiniz. Kodlanan yöntem ile ilgili hazır fonksiyonların kullanılmaması, yöntemin öğrenci tarafından anlaşılarak koda dökülmesi gerekmektedir. Sınıflamada başarıyı ölçmek için kullanılacak test örneklerinin veriseti içinden “k-folk cross validation” için rasgele seçilerek bir altküme oluşturulması ve Weka ile analizde de aynı test örneklerinin kullanılması karşılaştırmayı mümkün kılacaktır. 


